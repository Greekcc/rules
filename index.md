# Greek Cryptocurrency Community

 ![](photo_2019-05-24_13-58-38.jpg)

# Κανόνες της κοινότητας:

1) Αυτός ο διαδικτυακός τόπος / κανάλι και το περιεχόμενό του έχουν καθαρά ενημερωτικό χαρακτήρα και ό,τι αναγράφεται δεν συνιστά, ούτε μπορεί να εκληφθεί ως παρότρυνση, προτροπή, προσφορά ή συμμετοχή για οποιαδήποτε επενδυτική πράξη ή επενδυτική συμβουλή. Ο κάθε χρήστης οφείλει να προβαίνει στην αναγκαία προσωπική έρευνα ως προς το περιεχόμενο και την εγκυρότητα των δημοσιεύσεων της Κοινότητας και να δρα με δική του πρωτοβουλία, επιδεικνύοντας σε κάθε περίπτωση τη δέουσα επιμέλεια για την αναζήτηση και αξιολόγηση των πληροφοριών που διακινούνται και τις μετέπειτα ενέργειές του. Ως εκ τούτου, ο χρήστης φέρει εξ ολοκλήρου την ευθύνη για τις αποφάσεις που θα λάβει και τις ενέργειες στις οποίες θα προβεί, ενώ η Κοινότητα σε καμία περίπτωση δε φέρει ευθύνη για την τοποθέτηση και τις τυχόν συστάσεις των μελών της επί του αντικειμένου, ούτε ταυτίζεται με αυτές.

2) Η Κοινότητα έχει αποκλειστικό σκοπό την ανταλλαγή απόψεων μεταξύ των μελών για τα κρυπτονομίσματα και την τεχνολογία blockchain, με σεβασμό σε ό,τι αυτή πρεσβεύει. Για το σκοπό αυτό οι διαχειριστές της επιφυλάσσονται να προβούν σε κάθε αναγκαία ενέργεια για να διατηρήσουν τη συζήτηση στα όρια της ως άνω θεματολογίας, σεβόμενη πάντοτε τα δικαιώματα και τις ελευθερίες των μελών της. 

3) Στα πλαίσια της εύρυθμης και σύννομης λειτουργίας της Κοινότητας, απαγορεύεται ρητά η διακίνηση προσβλητικού ή άσεμνου περιεχομένου, η εξαπάτηση, η προπαγάνδα και η θετική / αρνητική διαφήμιση με αθέμιτες μεθόδους ή προς ίδιον όφελος (π.χ. shilling), τα υβριστικά ή προσβλητικά σχόλια και κάθε είδους πρόκληση φόβου, αβεβαιότητας και αμφιβολίας («FUD») μέσω της Κοινότητας. 

4) Απαγορεύεται η δημοσίευση συνδέσμων άλλων group στο telegram χωρίς την συναίνεση των διαχειριστών, σύνδεσμοι με referral codes και η προώθηση επενδυτικών προϊόντων ή / και υπηρεσιών, καθότι αντίκεινται στο σκοπό σύστασης και λειτουργίας της Κοινότητας. Τα άνωθι ισχύουν και για ενέργειες μέσω προσωπικών μηνυμάτων.

5) Σε περίπτωση που υποπέσει στην αντίληψη των διαχειριστών συμμετοχή ατόμων κάτω των δεκαοκτώ (18) ετών ή πιθανή παράβαση οποιουδήποτε από τους παραπάνω κανόνες, οι διαχειριστές της Κοινότητας διατηρούν το δικαίωμα να προβούν άμεσα σε κάθε εύλογη ενέργεια για να διαφυλάξουν την ομαλή και σύννομη λειτουργία της προβαίνοντας στην αποβολή των εν λόγω χρηστών.
